ανηρ δε τις ανανιας ονοματι συν σαπφιρη τη γυναικι αυτου επωλησεν κτημα και ενοσφισατο απο της τιμης συνειδυιης και της γυναικος αυτου και ενεγκας μερος τι παρα τους ποδας των αποστολων εθηκεν ειπεν δε ο πετρος ανανια ινα τι επληρωσεν ο σατανας την καρδιαν σου ψευσασθαι σε το πνευμα το αγιον και νοσφισασθαι απο της τιμης του χωριου ουχι μενον σοι εμενεν και πραθεν εν τη ση εξουσια υπηρχεν τι οτι εθου εν τη καρδια σου το πραγμα τουτο ουκ εψευσω ανθρωποις αλλα τω θεω ακουων δε ο ανανιας τους λογους τουτους πεσων και εξεψυξεν και εγενετο φοβος μεγας επι παντας τους ακουοντας ανασταντες δε οι νεωτεροι συνεστειλαν αυτον και εξενεγκαντες εθαψαν εγενετο δε ως ωρων τριων διαστημα και η γυνη αυτου μη ειδυια το γεγονος εισηλθεν ειπεν προς αυτην ο πετρος ειπε μοι ει τοσουτου το χωριον απεδοσθε η δε ειπεν ναι τοσουτου ο δε πετρος προς αυτην τι οτι συνεφωνησεν υμιν πειρασαι το πνευμα κυριου ιδου οι ποδες των θαψαντων τον ανδρα σου επι τη θυρα εισιν και εξοισουσιν σε και επεσεν παραχρημα προς τους ποδας αυτου και εξεψυξεν εισελθοντες δε οι νεανισκοι ευρον αυτην νεκραν και εξενεγκαντες εθαψαν προς τον ανδρα αυτης και εγενετο φοβος μεγας εφ ολην την εκκλησιαν και επι παντας τους ακουοντας ταυτα δια δε των χειρων των αποστολων εγινετο σημεια και τερατα πολλα εν τω λαω και ησαν ομοθυμαδον απαντες εν τη στοα τη σολομωντος των δε λοιπων ουδεις ετολμα κολλασθαι αυτοις αλλ εμεγαλυνεν αυτους ο λαος μαλλον δε προσετιθεντο πιστευοντες τω κυριω πληθη ανδρων τε και γυναικων ωστε κατα πλατειας εκφερειν τους ασθενεις και τιθεναι επι κλιναριων και κραβαττων ινα ερχομενου πετρου καν η σκια επισκιαση τινι αυτων και απηλλασοντο απο των ασθενειων αυτων συνηρχετο δε το πληθος των περιξ πολεων ιερουσαλημ φεροντες ασθενεις και οχλουμενους υπο πνευματων ακαθαρτων και ιωντο παντες αναστας δε ο αρχιερευς και παντες οι συν αυτω η ουσα αιρεσις των σαδδουκαιων επλησθησαν ζηλου και επεβαλον τας χειρας επι τους αποστολους και εθεντο αυτους εν τηρησει δημοσια αγγελος δε κυριου δια νυκτος ανοιξας τας θυρας της φυλακης εξαγαγων τε αυτους ειπεν πορευεσθε και σταθεντες λαλειτε εν τω ιερω τω λαω παντα τα ρηματα της ζωης ταυτης ακουσαντες δε εισηλθον υπο τον ορθρον εις το ιερον και εδιδασκον αυτων παραγενομενος δε ο αρχιερευς και οι συν αυτω συνεκαλεσαν το συνεδριον και πασαν την επισυναγογην των ισραηλ και απεστειλαν εις το δεσμωτηριον αχθηναι αυτους οι δε παραγενομενοι υπηρεται ουχ ευρον αυτους εν τη φυλακη αναστρεψαντες απηγγειλαν λεγοντες οτι το μεν δεσμωτηριον ευρομεν κεκλεισμενον εν παση ασφαλεια και τους φυλακας εστωτας προ των θυρων ανοιξαντες δε εσω ουδενα ευρομεν ως δε ηκουσαν τους λογους τουτους ο τε στρατηγος και ο αρχιερευς διηπορουν περι αυτων τι αν γενοιτο τουτο παραγενομενος δε τις απηγγειλεν αυτοις λεγων ιδου οι ανδρες ους εθεσθε εν τη φυλακη εν τω ιερω εστωτες και διδασκοντες τον λαον τοτε απελθων ο στρατηγος συν τοις υπηρεταις ηγεν αυτους ου μετα βιας εφοβουντο γαρ τον λαον μη λιθασθωσιν αγαγοντες δε αυτους εστησαν εν τω συνεδριω και επηρωτησεν αυτους ο ιερευς λεγων παραγγελια παρηγγειλαμεν υμιν μη διδασκειν επι τω ονοματι τουτω και ιδου πεπληρωκατε την ιερουσαλημ της διδαχης υμων και βουλεσθε επαγαγειν εφ ημας το αιμα του ανθρωπου εκεινου αποκριθεις δε πετρος και οι αποστολοι ειπαν ει πειθαρχειν δει θεω μαλλον η ανθρωποις και ειπεν τω θεω και ο πετρος προς αυτους ο θεος των πατερων ημων ηγειρεν ιησουν ον υμεις διεχειρισασθε κρεμασαντες επι ξυλου τουτον ο θεος αρχηγον και σωτηρα υψωσεν τη δοξη αυτου δουναι μετανοιαν τω ισραηλ και αφεσιν αμαρτιων και ημεις μαρτυρες εσμεν των ρηματων τουτων και το πνευμα το αγιον ο εδωκεν ο θεος τοις πιστευουσιν αυτω οι δε ακουσαντες διεπριοντο και εβουλευοντο ανελειν αυτους αναστας δε τις εν τω συνεδριω φαρισαιος ονοματι γαμαλιηλ νομοδιδασκαλος τιμιος παντι τω λαω εκελευσεν εξω βραχυ τους αποστολους ποιησαι ειπεν τε προς αυτους ανδρες ισραηλιται προσεχετε εαυτοις επι τοις ανθρωποις τουτοις τι μελλετε πρασσειν προ γαρ τουτων των ημερων ανεστη θευδας λεγων εαυτον ειναι τινα μεγαν ω προσεκλιθη ανδρων αριθμος ως τετρακοσιων ος μετα ταυτη ανηρεθη και παντες οσοι επειθοντο αυτω διελυθησαν και εγενοντο εις ουδεν μετα τουτον ανεστη ιουδας ο γαλιλαιος εν ταις ημεραις της απογραφης και απεστησεν λαον πολυν οπισω αυτου κακεινος απωλετο και οσοι επειθοντο αυτω διεσκορπισθησαν και τα νυν λεγω υμιν αποστητε απο των ανθρωπων τουτων και εασατε αυτους οτι εαν η εξ ανθρωπων η βουλη αυτη η το εργον τουτο καταλυθησεται ει δε εκ θεου εστιν ου δυνησεσθε καταλυσαι αυτους ουτε υμεις ουτε οι αρχοντες υμων μηποτε και θεομαχοι ευρεθητε επεισθησαν δε αυτω και προσκαλεσαμενοι τους αποστολους δειραντες απελυσαν παρηγγειλαντες μη λαλειν αυτους επι τω ονοματι του ιησου οι μεν ουν επορευοντο χαιροντες απο προσωπου του συνεδριου οτι υπερ του ονοματος ιησου κατηξιωθησαν ατιμασθηναι πασαν δε ημεραν εν τω ιερω και κατ οικον ουκ επαυοντο διδασκοντες και ευαγγελιζομενοι τον κυριον ιησουν χριστον