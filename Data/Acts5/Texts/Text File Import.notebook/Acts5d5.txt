ανηρ δε τις ονοματι ανανιας συν σαπφιρη τη γυναικι αυτου επωλησεν κτημα και ενοσφισατο απο της τιμης συνειδυιας και της γυναικαικος αυτου και ενεγκας μερος τι παρα τους ποδας των αποστολων εθηκεν ειπεν δε ο πετρος προς ανανιαν ινα τι επληρωσεν ο σατανας την καρδιαν σου ψευσασθαι σε το αγιον πνευμα και νοσφισασθαι σε απο της τειμης του χωριου ουχι μενον σοι εμενεν και πραθεν εν τη ση εξουσια υπηρχεν τι οτι εθου εν τη καρδια σου ποιησαι το πραγμα τουτο ουκ εψευσω ανθρωποις αλλα τω θεω ακουων δε ανανιας τους λογους τουτους παραχρημα πεσων εξεψυξεν και εγενετο φοβος μεγας επι παντας τους ακουοντας ανασταντες δε οι νεωτεροι συνεστιλαν αυτον και εξενεγκαντες εθαψαν εγενετο δε ως ωρων τριων διαστεμα και η γυνη αυτου μη ιδυια το γεγονος εισηλθεν ειπεν δε προς αυτην ο πετρος ειπε μοι ει τοσουτου το χωριον απεδοσθε η δε ειπεν ναι τοσουτου ο δε πετρος προς αυτην τι οτι συνεφωνησεν υμιν πειρασαι το πνευμα κυριου ιδου οι ποδες των θαψαντων τον ανδρα σου επι τη θυρα και εξοισουσιν σε και επεσεν παραχρημα προς τους ποδας αυτου και εξεψυξεν εισελθοντες δε οι νεανισκοι ευρον αυτην νεκραν και εξηνεγκαντες εθαψαν προς τον ανδρα αυτης και εγενετο φοβος μεγας εφ ολην την εκκλησιαν και επι παντας τους ακουοντες ταυτα δια δε των χειρων των αποστολων εγινετο σημεια και τερατα πολλα εν τω λαω και ησαν ομοθυμαδον απαντες εν τω ιερω εν τη στοα τη σολομωντος και ουδεις των λοιπων ετολμα κολλασθαι αυτοις αλλ εμεγαλυνεν αυτους ο λαος μαλλον δε προσετιθεντο πιστευοντες τω κυριω πληθη ανδρων τε και γυναικων ωστε κατα πλατειας εκφερειν τους ασθενεις αυτων και τιθεναι επι κλιναριων και κραβαττων ινα ερχομενου πετρου καν η σκια επισκιαση τινι αυτων και απηλλασοντο γαρ απο πασης ασθενιας ως ειχεν εκαστος αυτων συνηρχετο δε το πληθος των περιξ πολεων εις ιερουσαλημ φεροντες ασθενεις και οχλουμενους υπο πνευματων ακαθαρτων και ιωντο παντες αναστας δε ο αρχιερευς και παντες οι συν αυτω η ουσα αιρεσις των σαδδουκαιων επλησθησαν ζηλου και επεβαλον τας χειρας επι τους αποστολους και ηθεντο αυτους εν τηρησει δημοσια και επορευθη εις εκαστος εις τα ιδια τοτε δια νυκτος αγγελος κυριου ανοιξας τας θυρας της φυλακης εξαγαγων τε αυτους ειπεν πορευεσθε και σταθεντες λαλειτε εν τω ιερω τω λαω παντα τα ρηματα της ζωης ταυτης ακουσαντες δε εισηλθον υπο τον ορθρον εις το ιερον και εδιδασκον παραγενομενος δε ο αρχιερευς και οι συν αυτω εγερθεντες το πρωι και συνκαλεσαμενοι το συνεδριον και πασαν την γερουσιαν των υιων ισραηλ και απεστειλαν εις το δεσμωτηριον αχθηναι αυτους οι δε υπηρεται παραγενομενοι και ανοιξαντες την φυλακην ουκ ευρον αυτους εσω αναστρεψαντες και απηγγειλαν λεγοντες οτι το δεσμωτηριον ευρομεν κεκλεισμενον εν παση ασφαλεια και τους φυλακας εστωτας επι των θυρων ανοιξαντες δε εσω ουδενα ευρομεν ως δε ηκουσαν τους λογους τουτους ο τε στρατηγος του ιερου και οι αρχιερεις διηπορουν περι αυτων τι αν γενοιτο τουτο παραγενομενος δε τις απηγγειλεν αυτοις οτι ιδου οι ανδρες ους εθεσθε εν τη φυλακη εισιν εν τω ιερω εστωτες και διδασκοντες τον λαον τοτε απελθων ο στρατηγος συν τοις υπηρεταις ηγαγον αυτους μετα βιας εφοβουντο γαρ τον λαον μη λιθασθωσιν αγαγοντες δε αυτους εστησαν εν τω συνεδριω και επηρωτησεν αυτους ο αρχιερευς λεγων παραγγελια παρηγγειλαμεν υμειν μη διδασκειν επι τω ονοματι τουτω ιδου πεπληρωκατε την ιερουσαλημ της διδαχης υμων και βουλεσθαι επαγαγειν εφ ημας το αιμα του ανθρωπου εκεινου πειθαρχειν δει θεω μαλλον η ανθρωποις ο δε πετρος ειπεν προς αυτους ο θεος των πατερων ημων ηγειρεν ιησουν ον υμεις διεχειρισασθαι κρεμασαντες επι ξυλου τουτον ο θεος αρχηγον και σωτηρα υψωσεν τη δοξη αυτου δουναι μετανοιαν τω ισραηλ και αφεσιν αμαρτιων εν αυτω και ημεις εσμεν μαρτυρες παντων των ρηματων τουτων 
και το πνευμα το αγιον ο εδωκεν ο θεος τοις πειθαρχουσιν αυτω οι δε ακουσαντες διεπριοντο και εβουλευοντο ανελειν αυτους αναστας δε τις εν τω συνεδριω φαρισαιος ονοματι γαμαλιηλ νομοδιδασκαλος τιμιος παντι τω λαω εκελευσεν τους αποστολους εξω βραχυ ποιησαι ειπεν τε προς τους αρχοντας και τους συνεδριους ανδρες ισραηλειται προσεχεται εαυτοις επι τοις ανθρωποις τουτοις τι μελλετε πρασσειν προ γαρ τουτων των ημερων ανεστη θευδας λεγων ειναι τινα μεγαν εαυτον ω προσεκλιθη αριθμος ανδρων ως τετρακοσιων ος ανηρεθη και παντες οσοι επιθοντο αυτω και εγενοντο εις ουδεν μετα τουτον ανεστη ιουδας ο γαλιλαιος εν ταις ημεραις της απογραφης και απεστησεν λαον οπισω αυτου κακεινος απωλετο και οσοι επειθοντο αυτω διεσκορπισθησαν και τα νυν αδελφοι λεγω υμιν αποστητε απο των ανθρωπων τουτων και αφετε αυτους μη μιαναντες τας χειρας οτι εαν η εξ ανθρωπων η βουλη αυτη η το εργον τουτο καταλυθησεται ει δε εκ θεου εστιν ου δυνησεσθαι καταλυσαι αυτους ουτε υμεις ουτε βασιλεις ουτε τυραννοι απεχεσθε ουν απο των ανθρωπων τουτων μηποτε θεομαχοι ευρεθητε επεισθησαν δε αυτω και προσκαλεσαμενοι τους αποστολους δειραντες αυτους παρηγγειλαν μη λαλειν τινι επι τω ονοματι του ιησου και απελυσαν αυτους οι μεν ουν αποστολοι επορευοντο χαιροντες απο προσωπου του συνεδριου οτι υπερ του ονοματος κατηξιωθησαν ατιμασθηναι πασαν δε ημεραν εν τω ιερω και κατ οικον ουκ επαυοντο διδασκοντες και ευαγγελιζομενοι τον κυριον ιησουν χριστον
